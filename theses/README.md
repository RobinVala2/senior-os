# Zadání bakalářských a diplomových prací

Pro bližší informace napište na komosny@vut.cz 
- Na základě domluvy si lze práci rezervovat předem 
- Obecné požadavky jsou Python a Linux

Zadání pro akad. rok *24/25*

## Bezpečný webový prohlížeč pro seniory
Téma již přiděleno

Vytvořte bezpečný webový prohlížeč, který bude přizpůsoben pro seniory vyššího věku a mentálně znevýhodněné uživatele. Prohlížeč bude jednoduše ovladatelný a bude implementovat ochranu proti podvodným (phishing) stránkám. Detekci podvodných stránek proveďte pomocí strojového učení. Vytvořený detekční model přizpůsobte českým webovým stránkám. V prohlížeči také implementujte ochranu pomocí zákazu vkládání textu do formulářů detekovaných webových stránek. Prohlížeč zhotovte v programovacím jazyce Python. Výsledky práce publikujte na repositáři GitHub pod licencí MIT. 

## Binární obraz operačního systému Linux na zabezpečeném USB disku
Téma již přiděleno

Vytvořte binární obraz upraveného operačního systému Linux tak, aby byl spustitelný z oddílu USB disku v režimu pouze pro čtení, tzv. Live ISO. Systém upravte tak, aby obsahoval zadané aplikace. Dále zajistěte, aby data uživatele byla persistentně ukládána na zvoleném oddílu USB disku. Tento oddíl USB disku zašifrujte. Vytvořte systém pro automatické dešifrování dat na oddílu USB disku na základě identifikace počítače pomocí MAC adres. Vytvořte aplikaci pro editaci seznamu povolených počítačů. Výsledky práce publikujte na repozitáři GitHub pod licencí MIT.

## Emailový klient pro seniory s ochranou proti podvodným emailům 
Téma je volné; obory BPC-TLI a MPC-TIT, DP nebo BP

Vytvořte základního emailového klienta, který bude přizpůsoben pro seniory vyššího věku a mentálně znevýhodněné uživatele. Emailový klient bude jednoduše ovladatelný a bude umožňovat spolupráci s opatrovníkem seniora. Implementujte varování při odpovědi seniorem na podvodný email, který žádá o zaslání osobních a jiných citlivých údajů, např. přístupových údajů do online systému. V případě ignorování varování přepošlete text odpovědi opatrovníkovi seniora.  Emailového klienta zhotovte v programovacím jazyce Python. Výsledky práce publikujte na repozitáři GitHub pod licencí MIT.

## Aplikace pro opatrovníka seniora 
Téma je volné; obory BPC-TLI a MPC-TIT, DP nebo BP 

Zhotovte aplikaci pro opatrovníka seniora nebo mentálně znevýhodněné osoby. Aplikace bude umožnovat konfiguraci emailového klienta a webového prohlížeče, které jsou určeny pro seniory. Konfigurace bude umožnovat tři úrovně ovládání těchto aplikací z pohledu kybernetické bezpečnosti, od velmi omezených funkcí až po plný přístup. Volba úrovně ovládání bude volena opatrovníkem podle individuální schopnosti seniora nebo mentálně znevýhodněného uživatele. Aplikaci zhotovte v programovacím jazyce Python. Výsledky práce publikujte na repozitáři GitHub pod licencí MIT.
